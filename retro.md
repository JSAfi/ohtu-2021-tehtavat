Tiivistelmä: Start, Stop, Continue, More of, Less of Wheel ja Glad, sad, mad

Menetelmässä fasilitaattori kerää vapaasta keskustelusta talteen tekniikan nimen mukaiset asiat: mitä ryhtyä tekemään (start), mitä lakata tekemästä (stop), minkä tekemistä jatkaa (continue),
mitä lisätä ja mitä tekemistä vähentää. Ajan käyttöä on syytä säädellä ryhmän koon mukaan. On myös syytä selvittää mihin kategoriaan kukin esiin nostettu seikka kuuluu, ja on hyvä
antaa keskustelun kulkea vapaasti.

En tee miniprojektia, mutta arvioin voivani ottaa tällaisen menetelmän käyttöön normaalissa päivätyössäni, koska se on riittävän konkreettinen toimintatapa muutostarpeiden keräämiseen.
Esimerkiksi, keräämällä vähemmän tehtäviä asioita (less of), ryhmälle tai sen vetäjälle jää mahdollisuus arvioida, miten vähennys toteutetaan. Näin menetelmässä on sopivasti
valinnanvaraa, eikä orjallista periaatteiden noudattamista. Usein työelämässä on vaikea täsmällisesti saada menetelmillä kerättyä konkreettisia muutostarpeita, koska tiedossa on vain 
tunnepohjainen fiilis, kuten esimerkiksi "kokouksia pitäisi olla vähemmän". Voisin nähdä tätä menetelmää käytettävän puolivuosittain oman tiimini kesken.

Glad, sad, mad -retrospektiivimenetelmään nähden pidän tätä vähän konkreettisempana tekniikkana. Glad, sad, mad -tekniikassa kerätään huomioita, jotka luokitellaan iloa, surua ja "harmistusta" (mad)
tuottaviin ryhmiin, joista johdetaan tehtävät toimenpiteet. Tämä iloinen-surullinen -luokittelu vaikuttaa hieman tunnepohjaiselta jaolta, mikä toki tarjoaa tilaisuuden sydämen purkamiseen. 
Tällainen tapa toiminee ehkä paremmin pidempään toimineille ryhmille, joissa on ehtinyt tapahtua yhteen hitsautumista, mutta toisaalta myös henkilökohtainen kitka saattaa aiheuttaa ärtymystä. Omassa
Työssäni käyttäisin tätä tekniikkaa, mikäli kollegojeni kesken syntyisi kitkaa, jota olisi jollakin tavalla helpotettava. Menetelmä on hyvä pitää mielessä ja työkalupakissa, mutta luultavasti
ottaisin käyttöön myöhemmin tai tilanteen niin vaatiessa.