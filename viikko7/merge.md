Tiivistelmä: LEAN PRIMER

Artikkeli on hyvä yhteenveto lean -filosofiasta ja tiivistää sen ytimekkäästi.

"Toyota Wayn", tai lean -ajattelun ydin on johdon sitoutuminen jatkuvaan henkilöstön kehittämiseen (pilari 1, ihmisten kunnioittaminen)
sekä panostukseen jatkuvan parantamisen kulttuuriin (pilari 2). Kyse ei ole minkään tekniikan mekaanisesta suorittamisesta, vaan pitkäkestoisesta
ja kaikenkattavasta ajattelutavasta.

Ihmisten kunnioittamisella tarkoitetaan esimerkiksi toisen huomioonottamista, ei ainoastaan omassa organisaatiossa, vaan myös 
muiden sidosryhmien. 

Tähän peruspilariin kuuluu myös se, että johtajien roolina on toimia myös opettajana ("mestarina") ja tuntea käytännön työn todellisuus. 
Pyrkimyksenä on opettaa kaikki työntekijät lean -ajattelutapaan ja opettaa työntekijät "ajattelemaan itse". Johtaminen tapahtuu 
paikan päältä, ei pöydän takaa.

Jatkuvan parantamisen kulttuurissa työntekijällä on mahdollisuus havaita ja korjata virheitä omassa työssään, sekä parantaa sitä. 
Pyrkimyksenä on kyseenalaistaa nykyinen tilanne ja elää muutoksesta. Työn tasoa ja "tehokkuuden perustasoa" tulisi seurata työntekijän
itsensä toimesta, suhteessa omaan perustasoonsa, jotta hän voi hahmottaa parantamisen kohteet. Näitä perustasoja ei aseteta ylhäältä ja
niitä pitää puskea parempaan suuntaan jatkuvasti. Jatkuvaan parantamiseen liittyy monia konkreettisia käytänteitä, kuten tiedon jakaminen
sivuttaissuunnassa, riittävä joustavuus ja pienet inkrementaaliset parannukset. Myös "hukkaamisen" (waste) vähentäminen on iso kokonaisuus
ja tärkeä osa jatkuvaa parantamista. Tällä tarkoitan NVA-vaiheiden poistamista (non value adding).

Kahden peruspilarin päällä lepää "katto", eli lean-ajattelun tavoite. Se on kestävästi tehokkaassa aikataulussa tuotettu asiakkaalle
laadukkaasti ilman hukkaa (haaskaamista) tuotettu tuote, joka tuottaa iloa ja lisäarvoa. Hyvä vertauskuva prosessin keskittymisestä 
tuotekohtaiseen prosessiin on "keskity viestikapulaan, älä juoksijoihin".

Pilareiden keskiossä on kaikkien lean-ajattelun elementtien tuominen yhteen, systeemiksi. Ajatus on siis huomioida kaikki elementit, ei 
vain valittuja, kivoja juttuja. Kokonaisuus määritellään 14 periaatteen avulla, jotka ovat tiivis listaus hyvistä käytänteistä, joihin 
pyrkiä riittävän joustavasti.

Lean -tuotekehityksessä pyritään kehittämään mahdollisimman arvokasta uutta tietoa, testaamalla ja kokeilemalla epävarmoja asioita, testaamaan 
ja antamaan palautetta aikaisin. Automaattinen testaaminen, tiheä ja jatkuva integraatio sekä mentorointi ja tiedon jakaminen puolestaan ovat
tiedon kustannuksen alentamiseen tähtääviä toimenpiteitä.

Lean -ajattelu noudattelee melko pitkälti leanin tuotantopuolen filosofiaa. Erityisesti kiinnitin huomiota "yrittäjähenkiseen mestari-insinööriin",
joka vastaa teknisen puolen lisäksi myös business-puolesta. Toinen huomionarvoinen asia oli vaihtoehtojen kehittäminen ja yhdisteleminen (set based 
concurrent engineering), joka liittyy kilpailijoita parempaan oppimiseen.





